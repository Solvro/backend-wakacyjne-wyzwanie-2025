# Wakacyjne wyzwanie 2025 - ścieżka *BACKEND* - "Od zera do backend developera"

<p align="center">
  <img src="https://github.com/user-attachments/assets/7c32ec09-c2ac-4961-82e6-a98f04220510"/>
</p>

## 🎯 Założenia kursu
- **Czas trwania** - 7 tygodni (start 1 sierpnia)
- **Format** 
  - 6 cotygodniowych spotkań
  - Zadanie do wykonania po każdym spotkaniu
  - Projekt końcowy po ukończeniu cyklu spotkań
- **Cele**
  - opanowanie podstaw frameworka [NestJS](https://nestjs.com/)
  - poznanie konceptów opisanych w liście rozdziałów i implementacja ich

## 📋 Lista rozdziałow
0. Wstęp - (1 sierpnia 19:00, wyjątkowo Piątek!)
1. Czym jest API? – REST, Headery, Standardy, Dokumentacja (5 sierpnia 19:00)
2. Jak i gdzie przechowywać dane? – bazy danych, modele, struktury danych, seedery (12 sierpnia 19:00)
3. Jak udostępniać i modyfikować dane? – CRUD, dokumentacja (19 sierpnia 19:00)
4. Kim jesteś, skąd jesteś i czemu przychodzisz? - autoryzacja, walidatory (26 sierpnia 19:00)
5. Jak zaufać naszemu kodowi? - testy (2 września 19:00)
6. Scrapowanie i procesy w tle – kolejki, maile, powiadomienia (9 września 19:00)
7. Zakończenie - prezentowanie projektów (tba.)

## 📖 Co trzeba wiedzieć przed przystąpieniem do wyzwania?
- **GitHub** - do przejścia przez kurs wymagany jest konto na GitHub'ie oraz podstawowa znajomość zasad opisanych w naszym [poradniku do GitHub'a](https://docs.solvro.pl/git-github/intro/1-intro/)
- **TypeScript** - TypeScript jest podstawowym językiem używanym w kursie. Jeżeli go jeszcze nie znasz, zajrzyj tutaj: [Total TypeScript Essentials Book](https://www.totaltypescript.com/books/total-typescript-essentials)
- **Node JS** - jest to technologia umożliwiająca uruchomienie naszego kodu poza przeglądarką. Będziemy jej używać, aby budować nasze aplikacje. Można ją pobrać na [oficjalnej stronie](https://nodejs.org/en/download)
- **IDE** - *integrated development environment*, czyli w program w którym piszecie kod. Jeśli już macie wybranego faworyta, używajcie go. Jeśli obecnie piszecie kod w notatniku lub prostym programie takim jak Notepad++, zalecamy przerzucenie się na [Visual Studio Code](https://code.visualstudio.com/).
- **Hello World i NPM** - ten kurs wymaga umiejętności w programowaniu i zrozumienie konceptów takich jak `import` w Node JS. Jeśli czujesz, że musisz nadrobić niektóre obszary pierwsze 5 pkt. (do *How to Use Moment.js — an NPM Package?* włącznie) ze szkolenia [How to Get Started with Node.js – Beginner's Guide to Node (freecodecamp.org)](https://www.freecodecamp.org/news/introduction-to-nodejs/) będą dla ciebie idealne.

## 👩🏻‍💻 Jak pracujemy?

### Repozytorium
Wszystkie zadania rozwiązujemy w przygotowanym do tego repozytorium [backend-wakacyjne-wyzwanie-2025-projekt](https://github.com/Solvro/backend-wakacyjne-wyzwanie-2025-projekt).

### Branche
Na początku wyzwania każdy tworzy swój własny branch od głównego (np. `main`) z nazwą: `[imie]-[nazwisko]` (bez polskich znaków). Następnie przy pracy nad każdym kolejnym rozdziałem, tworzymy osobne branche ze swojego głównego brancha z nazwami: `[imie]-[nazwisko]-[nr_rozdziału]`.
Przykładowa struktura poniżej:

```
main
|
|---jan-kowalski
|    |----jan-kowalski-1
|    |----jan-kowalski-2
|---marek-wozny
|    |----marek-wozny-1
```


### Commity
Trzymając się dobrych praktyk GitHub'a, staramy się robić częste, ale jednocześnie wartościowe, i dobrze opisane w tytule commity. Jak dokładnie robić commity znajdziecie również w [naszym poradniku](https://docs.solvro.pl/git-github/solvro#nazewnictwo-commit%C3%B3w).

### Pull Requesty
Po wykonaniu zadań z danego rozdziału tworzymy tzw. *Pull Request* (w skrócie PR) na GitHubie. Oznaczamy siebie jako autora, a osobę przydzieloną na spotkaniu zerowym jako recenzenta przypisujemy do zakładki *reviewers*.
Do opisu możemy dodać nasze przemyślenia, problemy, albo po prostu w skrócie opisać co udało się zrobić.
Jeżeli przypiszecie nas do zakładki *reviewers*, to otrzymamy powiadomienie i zrobimy wam code review.
Po zakończeniu danego rozdziału i omówieniu zmian, PR będą mergowane do waszego głównego brancha (`[imie]-[nazwisko]`),
żeby można było kontynuować pracę nad projektem - **w każdym zadaniu korzystacie z tego, co napisaliście w poprzednim**.

**Pull Request tworzymy dopiero, gdy nasze zadanie jest gotowe do sprawdzenia, nie w trakcie prac nad nim**

## 🏁 Na zakończenie
Pamiętajmy, że wszyscy jesteśmy tutaj, żeby się rozwijać. Jeśli masz jakieś pytania, przemyślenia, feedback lub chcielibyście się czegoś więcej dowiedzieć na dany temat, to śmiało dajcie znać. W naszym kole naukowym Solvro mamy wielu zaangażowanych ludzi z najróżniejszych dziedzin, więc zawsze znajdzie się ktoś, kto chętnie pomoże.

Wszyscy jesteśmy ludźmi i każdemu może się zdarzyć jakaś losowa sytuacja. Dlatego, o ile wszystkie zadania będą miały wyznaczone terminy, to wiadomo, że jeżeli ktoś w danym tygodniu nie jest w stanie wykonać zadania, to nie będzie to ogromnym problemem. Jedyne, co w takiej sytuacji jest potrzebne to komunikacja - daj znać, że wszystko jest w porządku, i że nadrobisz zaległości, gdy tylko będziesz mógł.

Jeszcze raz dziękujemy Wam za zaangażowanie i udział w kursie! Mamy nadzieję, że po jego zakończeniu będziecie gotowi na samodzielne tworzenie backendowych aplikacji i dalszy rozwój kariery 🚀

## 🧑‍💻 Prowadzący
- Szymon Stępień - koordynator ścieżki backend [GOLDER303 - GitHub](https://github.com/GOLDER303)
- Ala Bonar [AlicjaBonar - GitHub](https://github.com/AlicjaBonar)
- Dawid Linek [dawidlinek - GitHub](https://github.com/dawidlinek)
- Ignacy Smoliński [Leadman5555 - GitHub](https://github.com/Leadman5555)
- Jakub Czajkowski [czaja307 - GitHub](https://github.com/czaja307)
- Marek Kocik [huskyybtw - GitHub](https://github.com/huskyybtw)
- Piotr Hirkyj [ibtyog - GitHub](https://github.com/ibtyog)
- Przemek Bilski [pb3dpb3d - GitHub](https://github.com/pb3dpb3d)

:copyright: KN Solvro 2025


